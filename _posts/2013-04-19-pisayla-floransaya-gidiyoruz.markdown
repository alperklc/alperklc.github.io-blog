---
layout: post
title: italya, hani şu ittifak başlayıp itilaf bitiren var ya (pisayla floransaya
  gidiyoruz)
date: '2013-04-19 13:20:00'
tags:
- italya
---

şimdi bu tumblr'a uzun uzun da yazabiliyoruz, twittermışçasına anlık bilgi veya yorum da aktarabiliyoruz. konseptin arada kalmışlığından dolayı serbest stil yazabilme olanağı güzel. dolayısıyla olmuş şeylerin özeti kadar olmamış şeylerin planını da paylaşabilirim demektir bu.

her neyse, bugün saat 20:05 itibariyle lübeck'ten pisa'ya yola çıkıyoruz. pisa'nın kuleden ibaret olması, üç günlük haftasonu kaçamağımızı floransaya yöneltmek için geçerli bir sebepti. elimde plandan ziyade şehir kütüphanesinden ödünç alınmış kitaplar ve devasa şehir haritası var. zaten ücretsiz yürüyüş turuna katılarak elde edilen kaba bir bilgi ile plan kendiliğinden oluşuveriyor. 

uçağa sorun çıkarmayan herhangi bir yiyecek veya içecek sokmanın yollarını ararken 1,5 litrelik suyu 100 ml'lik şişecikler halinde sırt çantasına sokmak bile geldi aklıma.

55 santimden biraz uzun olan çantamı az doldurup zipleyerek uçağa sokmam ryanair için bir sorun çıkarmaz umarım. 

neyse, birkaç gün sonra yazarım uzun uzun.